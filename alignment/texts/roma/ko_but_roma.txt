КО БУТЯРЬЯ.
Дрэ Москва упратуно (верховно) сэндо бутярьен и гавитконэ гаджен Союзос соцыалистическонэ советэн сэндындя манушэн, савэ кэрдэ контрреволюцыонно зракирибэ тэ хаськирэс советско власть.
Пролетарии, сарэ стронэндыр и тумэ, французка и английска бутярья, бангэ тэ полэн адава фрэнто зракирибэн, ваш одова, со и тумэнгэ приджялапэ тэ лыджян адасаво жэ рэндо, адасавэнца жэ манушэнца, савэн акана сэндындлэ дрэ Москва. Адалэ мануша, специалисты пиро техника, сыклякирдэ, капиталистэнгирэ харты, протрадымэ Россиятыр, кокорэ приґалынэпэ дрэ бут преступления. Адалэ древан сыклякирдэ мануша пирдал пэскиро учё сыклякирибэн вгынэ дрэ патив советсконэ властякэ, кэрдэ саро на мишто вашо соцыалистическо кэрибэн и вашо соцыалистическо обшшество, сарэ пхагирнас амэндэ и лыджинэ амаро государствх прэ хась. Ёнэ на дэнас тэ барьён амар промышленностякэ дро Союзо советэн. Хаськирнас саро, со могискирдэ тэ хаськирэн бут промэкэнас явья ловэ и бутяренгири зор. Сарэ зорьятыр домарэнаспэ тэ надэн тэ барьёл амарэ хулаибнаскэ, ёнэ фрэнтэс создэнас дро советско строна бокх. Саро адава ёнэ кэрнас ваш адава, собы тэ кэрэс саро на мишто дрэ буты советсконэ властя, собы тэ создэс дро Союзо машкир бутярендэ гавитконэ гаджендэ кошэибэн и холы; саро адава ёнэ кэрдэ зракирибнаса и тэло васт одолэн капиталистэн, савэ упрастандынэ Россиятыр, и латхнэ пэскэ штэто дрэ Европа бутыр сарэстыр дро Парижо. Ёнэ камнэ тэ рискирэн палэ пэскири пхураны власть прэ бутярендэ и гавитконэ гаджендэ Союзос Советэн.
Нэ треби тэ прилэс дрэ годы, со Российска фабриканты и о-банкиры на камэна тэ явэн палэ дро Россия пэскирэнца кулакэнца кисыкэнца.
Рэндо сарэн капиталистэн екх сы дро саро свэто, рэндо адава — биладжяибнытко эксплоатацыя бутярен (буты явья). Акэ пирдал адава треби тэ галёс, со Российка капиталисты латхнэ машкир французсконэ и английсконэ капиталистэндэ пхэрдо сочувствиё пэскирэнгэ мэлалэ рэндэнгэ. Пуанкарэ — марибэ (война) Бриано, Черчилё, Болдуино и инке ваврэ хоханэ мануша, савэ исы прэ буты капиталостэ радаса гынэ ґэрой дро ґэрой дрэ мэлало рэндо Российсконэ хишшникэнца. Кхэтанэ одолэ манушэнца, савэн дро Москва сэндынэла упратуно сэндо бутитконэн манушэн. Пуанкарэ ваврэнца исыс создымо плано вашэ интервенцыя, ваврэ лавэнца, плано сыр тэ заухтылэс амари строна. Адава плано ёнэ камнэ тэ пролыджян дро 1930-31 б. Камнэ хохаибнаса тэ создэн адасаво рэндо, собы советско власть тэ джял марибнаса прэ бутярендэ и гавитконэ гаджендэ дрэ Польша и э — Румыния, а бутяренгэ и гавитконэ гадженгэ Францыятыр и Англиятыр тэ джян будто прэ помошшь Польшакэ и Румыниякэ, савэ ґара сы дрэ васта хишшникэндэ каниталистэндэ.
Марибэн (война) ваш капиталистэнгэ сы кофытко рэндо, ёнэ тимисякирна карэдыненца и барэ кофы лэна прэ бутяренгиро рат. Лэн на урикирла одова, со лыджяна пэса марибэн и ёнэ шукар джинэн, со марибэн авэла зоралыдыр одолэ марибнастыр, саво исыс дро 1914–1918 б.
Капиталисты на потангинэна тэ хаськирэн иньке дуй — трин дэша миллионы бутярен и гавитконэ гаджен. Рэндо сарэн капиталистэн дрэ саро свэто исы екх.
Рэндо бутярен и гавитконэ гаджен адякэ-жэ исы екх дрэ саро свэто: бутярья и ґавитка гадже бангэ тэ выджян гнётостыр, саво дыкхэна капиталистэндыр; бангэ тэ кэрэн пэскиро джиибэн тэ освободинэспэ капиталостыр и чёрорибнастыр.
Бутярья! Тумэнгэ ґара треби тэ полэн, со холы и бибахтало джиибэн создэла нисо вавир, сыр скэмпима кой-савэн манушэн, савэ нашадэ годы скэмпимастыр барэ ловэндыр и явья, бигодякиро чюрдэнапэ джиибнаса бутитконэ манушэн, савэн исы бутырт лэндыр, хаськнрна лэнгири зор, хаськирна ср исы гожо прэ пхув, со саро исы кэрдо тумарэ вастэнца, со исы саро тумаро. Зри-пирэнте, со пало штар бэрш марибэн ангил тагаристэ тасадо исыс дро морё миллиарды тонн састыр, саво тумэ дорэсэнас и обкэрнас про заводы пэскирэнца вастэнца, схачькирдэ миллионы тонн вангар саво дорэсэнас тумэ, хаськирдо исыс кицы насгинэса цыпа, тхан и иньке бут вавир, со дорэсэнас и обкэрнас тумарэ бутитка васта.
Хаськирэлапэ, саро, со исы тумаро и тумарэ чявэягиро, нэ хаськирлапэ саро адава, кэрна тумэн нишшёнэнца, хаськирэна миллионы тумарэ дадэн и пшалэн пиро рат и пиро классо ваш адава, собы кокорэнгэ адалэстыр тэ тхулён и тэ тховэн пэскэ дро кисыка бут сувнакай.
Шэл тысенцы бутярен кэрна корабли, пароходы, савэ авэна потасадэ дро паны, кэрэнапэ карадыня, бомбы, пушки и снаряды и саро адава кэрлапэ ваш одова, собы тэ умарэн тумэн.
Тумэ адякэ жэ лэна тэ умарэн бутярен и крестьянэн, савэ ни дрэ со нанэ бангэ ангил тумэндэ сыр и тумэ на кэрдэ лэнгэ ни саво худыма. И адава, со тумэ марна екх екхэс, на рикйри холы екх ко екх кэрла адава марибэя дылынэса и древан налачеса, саво ни конэскэ на требимо. Коли_лумэ кэрэна буты ваш марибэн (война),'коли тумэ воору-жаеТе капиталистэн, то адалэса тумэ готови-нэна пэскэ хась. Тумэн камэн'тэ бичявэн прэ бутярендэ и гавитконэ гаджендэ советсконэ Союзос, савэ сыкавэна тумэнгэ, сыр шукар могискирна тэ дживэн бутитка] мануша и тэ кэрэн буты би хулангиро.
Буржуазна газеты кажно дывэс хохавэна про советско союзо, выдуминэна саво бы то тэ на явэл дылныпэ и страх — ёнэ кэрна адава ваш одова, собы тумэ тэ на патян лаче джиибнаскэ бутярен дрэ советско союзо, собы тумэндэ тэ явэл холы кэ ёнэ.
Буржуазия кокори шукар джинэл, сави бари буты пролыджяна бутярья дро советско союзо ваш соцыалистическо строительство на дыкхи прэ адава со буржуазия тховэла сари зор собы тэ розмарэс амаро хулаибэн и амаро барьипэ кэ лачипэ. Буржуазия джинэл и полэла и лакэ сы трашано амарэ барипнастыр кэ лачипэ. Бутярья советсконэ союзос дэла страхо капитализмоскэ дрэ саро свэто.
Нэ буржуазна мануша, савэ чинэна дро газеты, сы подкиндлэ и ёнэ на могискирна тэ ракирэн чячипэн, а коли ёнэ закамэнас бы тэ пхэнэн адава чячипэн — лэнгирэ хулая вычюрдэнас бы лэн прэ гаса, адякэ жэ сыр фабриканты вычюрдэна тумэн, коли камэн тэ зрикирэн тумари холы.
Капиталисты джинэн, со коли бутярья советсконэ союзос домарнапэ пэскири цэль, — а цэль адая ужэ поджяла, — тумэ адякэ жэ кэрэна сыр и бутитка мануша советсконэ республикэн. Тумэн подракирна хохаибнаса тэ дживэн дрэ холы советсконэ властяса скэмпимастыр, пирдал одова, со советско строна исы баро тарго вашо киныбэн и бикныбэн и пхув стронакири древан барвалы: тумэнгэ пиридэна холы кэ ёй страхатыр, пирдал одова, со бутярья и гавитка гадже Союзос сыго и на кхины кэрна могила вашо капитализмо.
Капиталисты камэн, собы тумэ гынэ тэ мэрэн ваш лэнгири власть и ваш лэнгиро барвалыпэн.
Дро Союзо советэн тыкнэчявэ пионеры ужэ джинэн, со саво на яви марибэн, кроме марибнастыр бутярен пэскирэ хуланца, — исы бигодякиро рэндо бутярен разнонэ стронэндыр. Ваврэ лавэнца: нашты тэ пхэнэс ваш адава, коли мануша джяна дрэ марибэн на рикири холы екх прэ екхэстэ. Мануша Союзос советэн на камэна марибэн, нэ тумэ бангэ тэ джинэн, со ёнэ на дарна марибнастыр и ёнэ исы готова ко марибэн.
Тумэ джинэн, со дэшу дуй бэрш одолэскэ палэ бутярья и гавитка гадже Союзос советэн отпхэндлэпэ тэ марэнпэ тумэнца и бокхалэ, розчидэ коли треби сыс розмардэ армии офицэрэн, савэ гынэ тэло лыджибнытко васт сыклякирдэ генералэн, — розмардэ на дыкхи прэ лачё лэнгиро вооружениё Францыятыр и Англиятыр.
Акана Союзо советэн рикирла шукар вооруженно армия, кажно хэладо дрэ адая армия шукар джинэл, со ёв лэла тэ марэлпэ пал пэскири свобода, палэ стронакири свобода, кай ёв исы кокоро хулай и кай нанэ хулай, кроме бутярен и гавитконэ гаджен. Тумэ лэна тэ марэнпэ пало интересы капиталистэн, савэ тимисякирна тумарэ ратэса.
Капиталисты бикнэна екх екхэскэ стронатыр дрэ строна карэдыня, пулемёты, савэ сы кэрдэ тумарэ вастэнца и могискирла тэ явэл, со тумэн кокорэн лэна тэ умарэн адалэ пулемётэндыр, карэдынендыр, савэ исы кэрдэ тумарэ вастэнца, бикиндлэ сы тумарэ хуланца, хай, тумарэ, «врагэнгэ». Полынэ ли тумэ адасаво бигодякиро рэндо? Полэна ли тумэ, со нашты адякэ дылынэс тэ дыкхэс прэ адава ратуно кхэлыбэн бутяритконэ манушэнца?
Адава кхэлыбэн кэрна тумарэ хулая — набари банда розмарибнаскирэн; савэ сы присыклымэ тэ дживэн пал тумари пхари буты.
Ёнэ вооружиндлэпэ вашо марибэн иньке. зоралыдыр, сыр исыс марибэн 1914–1918 б., ёнэ иньке камэн бутыдыр тэ кэрэн би гэрэнгирэнца и би вастэнгиро и тэ хаськирэн миллионы манушэн. Камэна — ли тумэ адава?
Тумэндэ исы зор тэ надомэкэс марибэн. Тумэ и сарэ мануша савэ иньке полэна бигодякиро и преступно сарэ европейско марибэн, могискирна тэ пэкавэн пиро васта авантюристэн. Тумэндэ ваш адава исы сари зор. Тумэ, бутярья Францыятыр и Англиятыр, бангэ-бы затховэн пэскиро правительство, собы ёнэ вытрадынэ криг российсконэ эмигрантэн и капиталистэн, савэ камнэ-бы тэ бикнэн бутярен и гавитконэ гаджен Союзос Советэн тумарэ капиталистэнгэ.
Адава треби тэ кэрэс на тольки одолэстыр, со тумэнгэ треби тэ зашшитинэс пролетариатос сыр пэскирэс пшалэс, нэ и одолэстыр, собы тэ зашшитинэс кокорэ пэс чюжонэ тумэнгэ манушэндыр, савэ подкинэна тумарэ хулан и министрэн обешшяниёса тэ роскэрэн потом, со дорэсэна. Ёнэ создэна нэви бойня, сави хаськирла на екх миллионо бутитконэ манушэн.
Дро собы то тэ наявэл тумэ бангэ тэ надомэкэн нэво марибэн.
Тэ уштэн ваш адава, собы тэ на домэкэс нэво марибэн бангэ джювля — дая, ромня и пхэня, ёнэ бангэ тэ ракирэн, бангэ адава тэ кэрэн и одолэ интеллигенты — «гуманисты», савэ наґара дынэ годлы пало наказаниё одолэн, наджины, саво на лачё хохано и баро бангипэ сы пал лэндэ.