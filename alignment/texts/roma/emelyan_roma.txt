ЕМЕЛЬЯНО ПИЛЯЙ.
— Ничи бутыр на ачелапэ тэ кэрэс, сыр тэ джяс прэ лон. Лонды адая бэнганы буты, а уса ж таки треби тэ лэспэ, отэнчя адякэ бокхатыр мэрэса.
Проракирдя адава, миро товаришшё Емельяно Пиляё дрэ дэшатуно моло и вылыя кисыкатыр киркитко гоноро и удыкхи, со дрэ лэстэ ничи нанэ, сыр на сыс и атасярла, дыя ґондя и порисии прэ думо, лыя тэ дыкхэл дрэ би тученгиро — лынаитко болыбэ.
Амэ лэса пашлэ самас бокхалэ прэ прахо дро трин километры Одессатыр, катыр угыям, на латхи буты. Емельяно протырдыяпэ прэ прахо э-шэрэса дрэ фэлда, э ґэрэнца ко морё, и о-волны ковлэс шуминдлэ, мардэ лэскирэ пирангэ, мэлалэ ґэра. Ёв закэрлас о-якха э-кхамэстыр, потырдэласпэ сыр мыца набут по набут пэрлас э-брэгостыр ко морё, и отэнчя о-волны обдэнас лэс жыко псикэ. Адава лэскэ адякэ камьяпэ.
Мэ вздыкхьём прэ гавань, кай ґаздэнаспэ, сыр вэш о-мачты, савэ сыс дрэ тхув. Одотхыр сыс шундло кашуко шумо э-якоренгирэндыр састэррэндыр. Мэ на удыкхьём одой нички адасаво, со биянэлас бы дрэ мандэ надежда ко дорэсаибэ и мэ устём прэ ґэра, пхэндём э-Емельяноскэ:
— Нэ сож, джяса про лон?
— Адякэ... Джя!.. А ту скэрэса? — пучибнаса протырдыя ёв на дыкхи прэ мандэ.
— Одой удыкхаса.
— Адякэ, ґалёв, авэн, — проракирдя вавир моло Емельяно.
— Нэ хай-жэ.
— Ага! Со ж, адава рэндо.. явэн!
Адая бэнганы Одесса — мэк ла о-бэнга нэ пронакхавэн! — Нэ ачелпэ адай, кай ёй сыс. Портово форо! Соб тукэ тэ пропэрэс пирдал пхув!
— Авэла, ушты и авэн, кошыбнаса на помогискирэса.
— Карик джяса? Адава про лон?.. Адякэ. Токо окэ дыкхэса ли пшалоро про лон, адава адякэ жэ рэндо на авэла, хоть амэ и джяса.
— Так ту жэ пхэндян, со треби одорик тэ джяс.
— Адава чячё, мэ ракирдём. Со мэ ракирдём, так ракирдём, мэ пэскирэ лавэндыр на отпхэнавапэ. А токо рэндо на явэла, адава тожэ чячё.
— Тэ соскэ?
— Соскэ? А ту думискирэса, со одой амэн дужакирэна, дескать, авэнте раялэ Емельяно тэ Максимо, дарэнте дэвлэстыр, пхагирэнте тумарэ кокалы, лэнте амарэ ґаспря!.. Так на жэ, адякэ на явэла!
О-рэндо тэрдо окэ сыр: акана ту и мэ-пхэрдэ хулая амарэ цыпакэ...
— Нэ шукар, авэла! авэн!
— Тэрдёв, бангэ амэ тэ джяс ко рай заведуюшшё адалэ самонэ лонэса ,и тэ пхэнас лэскэ сарэ амарэ почтениёса: «Милостиво рай, грабителё и ратыткопиибнаскиро, окэ амэ авьям тэ пхэнас тумарэ жывоглотёескэ амарэ цыпы нашты ли тумэнгэ тэ срискирэс пало 60 ґасприня о-дро дывэс! И отэнчя явэла...
— Нэ окэ со, ушты и явэн. Кэ белввель яваса кэ мачюнэ заводы, помогискираса тэ выкэдас о-неводо — почяравэна амэн э-хабнаса пало адава.
— Хабнаса? Адава чячё. Ёнэ почяравэна. Мачюнытка мануша лаче. Явэн! Явэн!.. Тэ уж рэндо, пшала, ту миро амэ на латхаса, пало адава незадачя амэнгэ туса capo курко, тэ и capo адай.
Ёв устя capo киндо, потырдыяпэ и зачидя о-васта дрэ холовакирэ кисыка, савэ ссыдэ сыс лэса дуе яржытконэ ґонэндыр, пошариндя одой и׳сабныткэс обдыкхья о-чюче васта, вытырдыя лэн подлыджии ко муй.
— Ничи!.. Штарто дывэс родава и уса-ничи! О-рэнды пшала ту миро!
Амэ гыям э-брэгоса, ракири екх екхэса. О-ґэра вязли дро ковло прахо, пирикэрдо раковинэнца. Тэло ґэра попэрнас вычюрдынэ э-панеса мачёрэ, дрэвоскирэ котэрорэ киндэ и калэ... Э-морёстыр гыя лачи балвал и обдыя амэн шылыпнаса. О-Емельяно всегда весело змэкья о-накх и мэ дыкхи прэ адава лыём лэс розвлекать.
— Нэ-ка Емеля, роспхэн со на яви.
— Роспхэнавас бы мэ тукэ, пшала, тэ роспхэныбнаскири би зорьякиро, пало адава — о-пэр чюче. О-пэр дрэ манушэстэ баро рэндо, и савэс ками манушэс латх, а би пэрэскиро на латхэса, дудки! А сыр о-пэр чяло, адякэ и о-ди джидо: сарэ рэнды манушэскирэ э-пэрэстыр джяна.
Ёв помолчиндя:
— Эх, пшала, коли бы мангэ акана тысенцо састэ о-морё тэ вычюрдэл — бац! Екхатыр бы откэравас пибнаскири; тут о-дро припхэныбнытка, кокоро кэравас бы тэлэ стойка пасибнаскири и прямо э-бочкатыр пролыджявас трубка пэскэ дро муй. Сыр закамэласпэ тэ выпьяв, екхатыр мэ тукэ э-команда: «Максимо, отрискир о-крано!» и бульбуль-буль — прямэс дрэ кирло. Накхав Емеля! Лаче рэндо, бэнг ман тэ тасавэл! А э-гаджес бы адалэс, э-калэ рас — ах ту, — грабинэ, рискир цыпа!.. вырискир прэ изнанка. Авэла тэ похмелинпэ:	«Емельяно Павловичё, дэ о-дро длуго мусэрори!»
—	«А? Со? Дро длуго? На дава дрэ длуго!» — «Емельяно Павловичё, яв дэвлэса!» — Окэ, дава: лыждя урдо, — шкалико дава». Ха-ха-ха, мэ бы лэс бэнгэс тангэпэрытконэс пропусававас!
— Нэ со ужэ адякэ холямэс! Подыкх-ка энокэ ёв бокхало о-гаджё.
— Сыр? Бокхало? А мэ на сом бокхало? Мэ, пшала ту миро, самонэ дывэсэстыр, дрэ саво бияндыём бокхало, а адава дро законо нанэ чиндло. Адякэ! Ёв бокхало соскэ? На убияндыя? Лэстэ пэрво дро шэро, на убияндыя, а отэнчи дрэ фэлда, окэ со! Соскэ дрэ сарэ ваврэ империи на убияндыпэ нанэ? Пало адава, со одой манушэндэ о-шэрэ на пало одова прикэрдэ, соб могискирдо, сыс дро шэро тэ харувэс; одой думискирэна, — окэ со! Одой, пшала. ту миро, о брышынд можно тэ отчивэс кэ атася, коли ёв ададывэс на треби, и о-кхам можно прэ палатуно плано тэ оттырдэс, коли ёв дрэван хачкирла. Амэндэ савэ пэскирэ меры сы?
Ни савэ меры, пшала ту миро?.. Нэ адава со! Адава уса о-сабэ. А окэ кобы тысенцо састэ, и пибнаскиро, адава бы рэндо лаче...
Ёв еыс штыл и пирэ привычка протырдыря о-васта пало ґоноро, вытырдыя лэс, вырискирдя прэ изнанка подыкхья и холямэс чюнгардыи, чюрдыня дро морё.
O-волны подухтылдэ мэлало ґоноро, лыджинэ было э-брэгостыр, нэ роздыкхи адава даро, холямэс вычюрдынэ отэнчя про брэго.
— На лэса? На хохавэс лэса! — ухтыдля киндо ґоноро Емельяно учидя дрэ лэстэ бар и отлыджии о-васт чюрдыя дро морё.
Мэ засандёмпэ.
— Нэ, со сыкавэса о-данда?... Мануш тожэ!.. Гинэла о лылваря, пэса лэн тырдэла, а тэ полэл манушэс на джинэл! Кикимора штарэякхитко.
Адава отлылджияпэ кэ мэ, и пало адава, со Емельяно кхардя ман штарэякхитконаса кикимораса, мэ подумискирдём, со ёв прэ мандэ дрэван холясыя: ёв токо дрэ бари холы прэ capo сы исы сандяпэ прэ мира якхитка, нэ адава невольно гожипэн придэлас мангэ дрэ лэскирэ якха адакицы бут тимин со дрэ пэрва дывэса джиныбэ ёв на могисткирдя ман ни сыр вавряс тэ кхар сыр «тумэ», на дыкхи прэ одова, со амэ лэса дуйджинэ грузиндям о-вангар прэ саво то румынско пароходо и capo адякэ жэ сыр и ёв сомас обрискирдо обрандло и кало сыр бэнг.
Мэ извининдёмпэ ангил лэстэ, собы тэ на холясол, лыём тэ роспахэнав палэ ваврэ пхувитка империи и тэ допхэнав лэскэ со лэскиро джиныбэ палэ управлениё облакэнца и кхамэса нанэ чячё...
— Дыкхэс ту!.. Окэ сыр... Нэ... Адякэ, адякэ... ракирдя ёв, нэ мэ дыкхьём, со интересо лэскиро ко вавир империи и джиибэ дрэ лэндэ нанэ баро — Емельяно почти на шундя ман, упрямэс дыкхья дро дурипэ ангил пэстэ.
— Capo адава адякэ, — пиримардя ёв ман и махниндя э-вастэса. — А окэ со мэ тутур пучава: Кобы якана амэнгэ прэ встречя тэ попэрэлпэ мануш барэ ловэнца подчёркниндя ёв, мелькоса задыкхи э-пашварэстыр прэ мирэ якхитка, — так ту сыр бы, ваш приобретениё цыпакэ тырьякэ capo атрибуто — умарэсас бы лэс?
— На, — пхэндём мэ. Никон на могискирла тэ кинэл пэскири бахт, тиминаса джиибэ ваврэ манушэс.
— Угу! Адякэ... Адава дро лылваря пхэндло рэндо, нэ токо адава само рай, со пэрво адасавэ лава придумискирдя коли лэскэ танго приавэласпэ,— галёв ваш зракхипэ пэс конэс на яви умарлас. Правы! Окэ ёнэ правы!
Паш миро накх гожия баро жилисто Емельяносикро кулако.
— А каждо мануш токо разнонэ способзнца — всегда адалэ правоса руководинэпэ. Правы сыр жэ!..
Емельяно холясыя, гарадя о-якха хор тэло длэнга брови.
Мэ ничи на ракирдём, джины со ёв холямо ни савэ лава кэ пэ на прилэла.
Ёв чюрдыя дро морё попыно тэло гэра дрэвоскиро котэр и дыи ґондя проракирдя:
— Тэ потырдэс бы акана...
Вздыкхьи прэ право дрэ фэлда, мэ удыкхьём дуе чябанэн, савэ сыс пашлэ прэ пхув и дыкхнэ прэ амэндэ.
— Явэн здрова, дыят годла лэнгэ Емельяно, — а канэ ли тумэндэ кирки?
Екх э чябанэндыр порискирдя о-шэро ко вавир, вычунгардыя э-муестыр изжуиндлы лэса былинка и кирнэс проракирдя:
— Кирки мангэла, э, Мишко ?
О-Мишко вздыкхья про болыбэ, сыр будто мангья розрешениё тэ заракир амэнца, и обрисия кэ амэ.
— Явэн здрова! — пхэндя ёв.
— Карик тумэ джяна?
— Кэ, Очакова, про лон.
— Эгэ!
Амэ ничи на ракири, бэстям пашыл лэидэ прэ пхув.
— А нэ, Никита, подкэдэ о-ґоноро, а то чириклэ тэ на схан.
О-Никита фрэнтэс засандяпэ дрэ вэнцы и подкэдыя о-ґоноро. Емельяно скрипиндя дандэнца.
—	Так тумэнгэ э-кирки треби?
—	Ґара на тырдыям, — пхэндём мэ.
—	Со жэ адякэ? А тумэ бы потырдэнас.
— Гей ту, бэнгано мануш! Яв штыл! Ян, коли камэс тэ дэс, а на сапэ! Выбияндыян! Аль о-ди нашадян псири пирэ фэлда? Дава окэ пиро шэро и на пикнинэса! — вздыя годла Емельяно, рискири э-якхэнгирэ белкэнца.
Чябаны встринскирдэпэ и ухтнэ, ухтылдэпэ пал пэскирэ длэнга кашта и тэрдынэ екх пашыл екхэстэ.
— Эге, пшалорэ, окэ сыр тумэ мангзна!.. а нэ со-ж джян!..
Бэнганэ мануша камнэ тэ марэнпэ, но со мандэ на сыс камаибэ. Емельяно, дыкхи пир лэскирэ счюдэ кулаки и росхолямэ якха, савэ хачинэ диконэ ягаса, тожэ камья тэ марпэ. Мэ на ками адава прилыёмпэ лэн тэ уракирав.
— Тэрдёнте, пшалалэ! Товаришше погорячиндяпэ — нанэ бида.
А тумэ окэ со «дэнте киркори, и амэ джяса пэскирэ дромэса.
О-Мишко вздыкхья прэ Никитастэ, о-Никита прэ Мишкостэ и сарэ дуй засандлэпэ.
— Адякэ бы екхатыр и тэ пхэнэн тумэнгэ!
Отэнчя о-Мишко гыя дрэ кисык и вастэса вытырдиыя ґоноро и протырдыя мангэ:
—	А нэ лэ э-кирки!
О-Никита замэкья о-васта дро гоно и отэнчя протырдыя лэс мангэ барэ марэса и котыр балавас, шукар почидо лонэса. Мэ лыём. О-Мишко засандяпэ и подчидя инке мангэ кирки. О-Никита проракирдя «явэн здрова!» Емельяно холямэс змэкьяпэ прэ пхув и шундлэс проракирдя:
—	Бэнганэ балыче!
О-украинцы гынэ хор дрэ фэлда пхарэ роспынэ псирибнаса, каждо мэнта обдыкхнэпэ палэ, прэ амэндэ. Амэ бэстям прэ пхув, и лыям тэ хас лачо полупарно маро балавасэса. Емельяно шундлэс чявкиндя, пхурдыя накхэса и соскэ то на камья тэ дыкхэл мангэ о-дро якха.
Бельвель. Дур ангил морё бияндыя кальшэ. Про краё морё газдыяпэ жолто-лилово тучакири грэда, обкэрды розовонэ сувнакаса, и инке бутыр гэнстёлас о-калыпэ. А дро фэлда, одой-дур прэ лакиро краё, розчюрдыяпэ о-лучё и лолокирдя э-пхув и болыбэ адякэ ковлэс и нежно. О-волны мардэпэ пиро брэго, море - адай розовато , одой кало-синё-сыс дрэван гожо и зорало.
— Акана потырдаса! О-бэнг тумэн, украиницэн тэ ростырдэл! — Емельяно дыя гоня. — Амэ дурындыр джяса или адай заратькираса?
Мангэ сыс кирно тэ джяв дурэдыр.
— Заратькираса адай, — пхэндём мэ.
— Нэ и заратькираса, и ёв розтырдыяпэ прэ пхув, роздыкхи о болыбэн.
Емельяно тырдыя и чюнгардыя; мэ дыкхьём пашыл, мангэ сыс шукар тэ дыкхав прэ бельвельякири патрин. Пиро фэлда шундло сыс волнэнгиро плеско пиро брэго.
—	А тэ дэс ловитконэ манушэс пиро шэро — со на ракир-шукар: Особенно коли джины о-рэндо тэ обтэрдякирэс, — проракирдя Емельяно.
— Авэла тукэ э-чиб тэ марэс, — пхэндём мэ.
— Чиб тэ марэс?! Со адай тэ марэс! Адава рэндо авэла скэрдо. Патя мрэ ладжяибнаскэ! Штар дэша ефта бэрш мангэ и дуй дэша бэрш мэ ангил адава рэндо о-шэро пхагирава. Саво миро джиибэ? Джюклано джиибэ, нанэ ни штуба ни котыр, — дылныдыр джюклэскирьятыр!
Мануш ли мэ сом? На, пшала, на мануш, а хужэ кирмэстыр и зверёстыр! Кон ман могискирла тэ полэл? Ни кон на могискирла! А коли мэ джином, со мануша могискирна шукар тэ дживэн, то соскэ жэ мангэ тэ на дживав? Э, бэнг тумэн тэ лэл!
Ёв екхатыр порисия кэ мэ муеса и сыгэс проракирдя:
— Джинэс, екхвар мэ набут — было на кова... тэ на удыяпэ набут...мэ, тэ пропэрав, дылыно сомас, жалискирдём. Камэс роопхэнава?
Мэ сыгэс дыём пэскиро согласиё, и Емельяно затырдыи, лыя тэ роопхэнэл:
—	Сыс адава, шпала ту миро, дрэ Полтава... би дуенгиро дэш бэрш палэ. Джиндём мэ припхэныбнытконэса екхэ купцостэ, вэшэса ёв тимисякирдя.
Джиндём, сыр бэрш — ничи лэскэ, шукар: отэнчя екхатыр запиём пропиём састэ шовдэша хуласкирэ. Сэндындлэ ман пало адава, замэладэ одро арестанска роты про трин чёна.
Выгыём мэ отбэшы о-сроко — карик акана? Дро форо джинэн, дро вавир тэ пирикэдэспэ — нанэ coca и нанэ дрэ со. Гыём кэ екх джиндло, чёрытко налаче мануш: пибнаскири ёв рикирдя, чёрытка рэнды гэрадя, разнонэ муршэн и лэнгирэ рэнды. Мануш лачё дёса, честно и годявэр шэрэса. Лылваритко сыс баро, бут гиндя и исыс дрэ лэстэ дрэван баро джиныбэ пало джиибэ. Адякэ мэ кэ ёв:
«А нэ, хамэ Павло Петровичё, дэ!
— Нэ со жэ, ракирла, можно! Мануш манушэскэ - коли ёнэ сы екхэ мастятыр — тэ помогискирэс треби. Джив пи, ха, придыкхпэ». — Годявэр шэро, пшала, ту миро, адава Павло Петровичё! Мандэ кэ ёв сыс баро уважэниё и ёв ман дрэван камья. Сыс адякэ, со дывэс ёв бэшло палэ стойка и гинэла лылвари палэ французсконэ разбойникэндэ — лэстэ сарэ лылваря сыс палэ разбойникэндэ, шунэса шунэса... мурша мануша сыс, барэ рэнды кэрдэ и попэрнаспэ. А ужэ прэ со шэро и васта — ах кабы мангэ! А дро концо лылвари екхатыр сэндо - ухтылна! и баст! Capo и гыя прахоса.
«Бэшло мэ адалэ Павло Петровичёстэ чён и вавир, шуны лэскиро гиныбэ и ваврэ ракирибэна. И дыкхава псирна калэ мурша, янэна парнэ вешши: мардэ, ангрустя и ваврэ адасавэ, и дыкхава лачипэ прэ ґасприн дрэ адалэ лэнгирэ рэнды׳нанэ. Чёрла вешши — Павло Петровиче дэла пал лэндэ паш тимин, ёв пшала, шукар плэскирдя, — екхатыр. — Гей Подэ!.. Пиибэ шыко, голда и — ничи на ачьяпэ! Чюнгардытко рэндо пшала ту миро. То екх попэрла тэло сэндо, то вавир одорик попэрла...
— Пало савэ рэнды? Пир о подозрениё дро чёрибэ э пхагирибнаса чёрдо про шэл састэ! Шэл састэ! Разве манушэскиро джиибэ шэл састэ мол? Кашта!.. Окэ мэ и ракирава э-Павло Петровичёскэ:
— Capo дава Павло Петровичё, дылыныпэ и на треби тэ причивэс кэ адава о васта. — Гм. Сыр тука тэ пхэнэс? — ракирла. — Екхэ, ракирла стронатыр каґны пиро зерно клюинэ — чячё дрэ сарэ рэнды э-манушэндэ уважэниё кэ пэ нанэ, окэ дрэ со рэндо. Разве, ракирла мануш джины пэскэ тимин, закамэл пэскиро васт тэ макхэл чёрибнаса, дуй дэш гаспря пхабирибнаса?! Ни дрэ саво моло окэ,—ракирла хоть мэ мануш барэ годякиро тэ явав разве мэ бикнава пэс пало шэл састэ?
И лэла ёв мангэ тэ сыкавэл про примеры, сыр треби тэ кэрэл джины пэс мануш. Длэнгэс амэ ракирдям пало адава. Отэнчя мэ и ракирава лэскэ.
«Гара, хамэ, мандэ Павло Петровичё сы дрэ дума тэ попробинав бахт и окэ, хамэ, ту мануш джиндло дрэ адава, помогискир мангэ лавэса, сыр и со?
«Гм! — ракирла — адава могискирава! Адякэ...
— Обоимово, — ракирла, вэшытконэ кхэрэстыр пирдал Ворксла екхджино про прастаибнытка рисёла, а сыр туке джиндло паш лэстэ сы ловорэ, прэ вэшытко э-припхэныбнастыр лэла выручка. Выручка куркитко дрэ дывэс тимисякирэна ёнэ трин шэла и бутыр. Со ту могискирэса прэ адава тэ пхэнэс?
А мэ дыём пэскэ дума. Обоимово, адава само купцо, савэстэ мэ бутякирдём припхэныбнытконэса. Рэндо дрэван лачё: э-отместкаса лэскэ пал мандэ и котыр баро можно тэ вырискирэс.
— Треби тэ подумискирэс, ракирава.
— На би адалэскиро, — пхэнэла Павло Петровичё.
Ёв сыс штыл и тихэс лыя тэ крэнцынэл э-тырдыны. Кхамэскиро загэипэ мурдыя, токо тыкнэ розово лента каждонэ мэнтаса уса бутыр парны набут лолякирдя логкхитко облако. Ангил морё екх палэ екхатэ захачинэпэ чергэня, адасавэ нэвэ, сыр токо атасярла кэрдэ ваш гожыпэ южно болыбэн.
— H-да пшалоро, подумискирдём !мэ ваш адава рэндо и адая-жэ рат дро кусты пашыл Ворскла запасиём, лыём пэса саструно шкворнё, тырдынэ пашо дэш. О-рэндо сыс дрэ октябрё, рипирава, дро концо. Рат само лачи: калы, сыр дрэ манушэскиро ди... Штэто — фэдыр и на треби. Адай жэ на дур о-мосто и прэ само лэскиро сгыибэ о-пхаля вымардэ — значит лэла тэ джял шагоса. Пашло, дужакирава. Холы, пшала ту миро, дрэ одова мало мадэ ухтыллас бы хоть прэ дэшэ купцэндэ. И адякэ мангэ лачэса сыкадыяпэ адава рэндо, со фэдыр и на треби: Умарава! — и баста!.. Н-да!.. Так окэ пшала, джинэс и capo мандэ готово.
Екхатыр! — и лэ о-ловэ. Аддякэ-то бац! и саро адай.
«Ту, ґалёв, думискирэса, со мануш дрэ пэстэ хулай? Дудки, пшалоро. Роспхэн ка мангэ, со ту атася скэрэса? Нисыр ту на могискирэса тэ пхэнэс, про право или про лево джяса атася. Пашло мэ самос и дужакирдём екх, а выгыя совсем на одова.
— «Дыкхава: э-форостыр джяла кон-то — мато, сыр будто шатынапэ, а дро васта кашт. Ракирла со-то, нашукар ракирла и ровэла — всхлипинэ... Инке надур подгыя дыкхава — джювлы. Тьфу прэ тутэ, бэнг. Сапунякирава тукэ, э мэн, — думискирава пэскэ, поджя ка. А ёй джяла ко мосто и екхатыр сыр задэла годла:
— «Камло миро, палсо?»
— Нэ пшала и задыя годла! — Мэ адякэ и встринскирдёмпэ. Со адасаво, думискарива пэскэ. А ёй прямэс прэ мандэ. Пашло, притасадёмпэ кэ пхув, тринскиривапэ capo, карик мири холы кэрдяпэ!
Окэ, окэ гэраса прэ мандэ тэрдёла» А ёй инке сыр задэла годла:
— «Палсо?! Палсо?!»
И бух прэ пхув, сыр тэрды сыс, пашыл мандэ и зарундя ёй адай, пшала ту миро, адякэ, со мэ тэ пхэнав тукэ на джином — о-ило рискирдяпэ шуны. А уса таки пашло ни гугу. А ёй ровэла. Э-тоска ман лыя.
— Упрастава, — думискирава пэскэ адатхыр! А адай о-чён выгыя э-тучятыр, тэ адякэ ачья парно, со э-страх ман лыя. Приґаздыёмпэ мэ про локтё и дыкхава прэ латэ. И адай пшала, capo и гыя прахоса, сарэ мирэ планы урняндынэ ко бэнга! Дыкхава — адякэ о-ило и ёкиндя: тыкнинько раклори, парнинько, крэнца бала пэрна про муй, якхорья барэ адасавэ — дыкхэна адякэ... и псикорэ тринскирнапэ а э-якхэндыр то о-ясва барэ екх палэ екхатэ адякэ и прастана, и прастана.
— Тангипэ ман пшала ту миро закэдыя. Окэ мэ и лыём тэ кашлинав:
«Кхэ! Кхэ! Кхэ!» — сыр ёй задэла годла:
— «Кон адава? Кон? Кон адай?!! страхандыя. Нэ мэ про ґэра устём и ракирава:
— Адава, хамэ, мэ.
— Кон ту?, — ракирла.
— А о-якха кокорьятэ энакэ савэ кэрдэпэ и сари адякэ сыр студень тринскирлапэ.
—	«Кон»? — ракирла.
Ёв засандяпэ.
— «Кон мэ? Ту англэндыр сарэстыр на трашандёвпэ мандыр, — мэ тукэ дылнэпэ на кэрава. Мэ адякэ пэскэ мануш э пирнагэндыр, хамэ, мэ».
— Хохадём лакэ, чюдако ту, тэ на ракирэс жэ лакэ, со мэ запасиём адай э-купцос тэ умарав!
Ёй мангэ ракирла:
— Уса екх, — ракирла мангэ тэ зачивавпэ адарик авьём».
И адякэ адава ёй пхэндя, со ман аж, озноб лыя — о-дро чячипэ ужэ дрэван пшала ту миро. Нэ со адай тэ кэрав?
Емельяно розлыджия вастэнца и дыкхья прэ мандэ буглэс и шукар салапэ.
—	И екхатыр адай, пшала ту миро, заракирдём мэ тэ адякэ заракирдём, со аж кокоро пэс зашундемпэ, бутыр сарэстыр ракирдём пало одова. со ёй тэрны и адаваси гожыня. А со ёй гожо, то адава ужэ адякэ, тэ розгожыня.
— Эх ту пшала, ту миро! Нэ, уж! А кхардэ ла Лизаса. Так окэ мэ и ракирава.
— А со кон ман джинэл, со ?
Ило ракирдя, а ёй уса дыкхэла холямэс адякэ и екхатыр сыр засалапэ...
Задыя годла о-Емельяно пир сари фэлда и ясвэнца дро якха и тринскири дро фано стасадэ кулакэнца.
—	«Сыр засандяпэ, ёй адякэ мэ и разбиладыём; хлоп ангил латэ про чанга:
— Тэрны чяй, — ракирава, тэрны чяй! и capo адай!
А ёй пшала ту миро лыя ман пало шэро вастэнца дыкхэла мангэ дро муй и салапэ, сыр прэ патрин шэвелинэ уштэнца — тэ пхэнэл камэл со-то, а отэнчя озория и ракирла:
— Камло ту миро, ту тоже бибахтало, сыр и мэ.
— Адякэ? пхэн лачё миро!
— H-да, пшала ту миро, окэ ёнэ со! Нэ на capo инке, а и чямудыя ёй ман дрэ чекат, пшала — окэ сыр! Шунэса? Бахт мангэ! Эх, ту голумбо! Джинэс, фэдыр адалэстыр мандэ дро джиибэ-то пал сарэ би тринэнгиро пандждэша бэрш ничи на сыс! А?! Адякэ-то! А пал со мэ гыём? Эх ту, джиибэ»...
Ёв сыс штыл чюрдыи о-шэро про васта. Притасадо страннонэ роспхэныбнаскэ мэ дыкхьём про морё похожо прэ конэскиро-то баро колын, саво ровнэс и хор дышынэ дро зорало суно.
— Нэ, а отэнчя ёй устя и ракирла мангэ: — пролыджя ман кхэрэ.
Гыям амэ, нэ джява, ґэра тэл пэстэ на шунава, а ёй мангэ уса роспхэнэла сыр и со.
Полэса ту, ёй екх чяй сыс дадэсатэ тэ датэ, купцы ёнэ — нэ, и адава значит балыбнаскири: а отэнчя адай студенто авья ла тэ сыклякир, и укамнэпэ ёнэ екх дрэ екхэстэ.
Ёв отэнчя угыя, а ёй лыя лэс тэ дужакирэл — сыр кончинэла одой пэскиро сыкляибэн собы тэ явэл тэ венчинэпэ: уракирибэ адасаво ландэ сыс. А ёв на явья, а бичядя лакэ лыл: со ёй лэскэ на поджяла. Чякэ адава дрэван сыкадыя на шукар окэ ёй и адава. Нэ роспхэнэла ёй адава мангэ, и догыям амэ адалэ манероса ласа ко кхэр, кай ёй джиндя.
— Нэ, ракирла голумбицо, яв здрово! Тукэ ловэ можэт треби? Пхэн, на ладжя.
— На, ракирава, чяй на треби, спасибо тукэ!
— Нэ лаче ту миро на ладжя пхэн, лэ! — приячела ёй. А мэ адасаво обрискирдо сомас, а усатаки ракирава:
— На треби, чяй.
Джинэс пшала сыр-то на кэ одова сыс, на ко ловэ. Простиндямпэ амэ ласа. Ёй адякэ шукар ракирла:
— Николи мэ на забистрава тут; ту чюжо мануш, а адасаво мангэ...
Нэ прэ адава тэ чюнгардэс, — обрискирдя Емельяно, отэнчя прилыяпэ тэ затырдэл.
— Угыя ёй. Бэстём мэ прэ скамья пашыл порта. На шукар мангэ ачья. Ратитко ракхибнаскиро джяла.
— Ту, — ракирла соскэ адай торчинэса, ай тэ чёрэс камэс со?
— Зоралэс адалэ сама лава лынэ ман пало ило. Мэ лэс дро муй — Рраз!
Годла, свистки... дрэ чясть! Нэ со жэ, дрэ чясть так дрэ часть; лыджя — мангэ уса екх, мэ сыр дава лэскэ отэнчя.
Бэстём прэ лавка и тэ прастав на камьём.
Ратькирдём, злокоса отмэкнэ. Джява ко Павло Петровичё.
— Кай санас ? — пучела и салапэ.
Подыкхьём мэ прэ лэстэ, мануш сыр и атасярла, н, сыр будто со то нэво дыкхава. Нэ роспхэндём лэскэ capo сыр и со. Шундя ёв адякэ холямэс, а отэнчя и пхэндя мангэ:
— Ту, ракирла Емельяно Никитычё — дылыно и болвано, и укэдэпэ аври!
Нэ со жэ адай? али ёв нанэ право?
Мэ угыём и capo адай.
— Адякэ то окэ сыс рэндыцо, пшалоро!»
Ёв ничи на ракирдя и ростырдыяпэ прэ пхув зачюрдыи о-васта тэло шэро и дыкхи прэ болыбэн бархатно и чергэнитко.
И пашыл capo сыс штыл.
Прибоёскиро шумо сыс инке ковлэдыр, шундло, д	шундло, ёв догыя кэ амэ логкхэ соибнаскирэ вздохоса.